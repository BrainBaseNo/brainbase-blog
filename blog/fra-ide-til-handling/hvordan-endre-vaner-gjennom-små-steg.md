---
title: Fra idé til handling gjennom små endringer i vaner
date: "2022-04-28T12:00:00.000Z"
author: "Ketil Jensen"
author_image: "https://www.brainbase.no/profile-images/l4A7baxXnf/profilePicture.jpg"
description: "Sliter du med å komme i gang med å få realisert en idé? Små endringer i vaner kan hjelpe deg"
---
Tilbake i 2016, da vi startet BrainBase, hadde vi mange idèer og tanker rundt hva vi kunne gjøre for å lage et nettverke for selvstendige konsulenter som vi selv hadde nytteav. De tingene som ikke krevde så mye tid fra oss, som å starte en Slack kanal for daglig kommunikasjon med andre selvstendige konsulenter, var greit å komme
i gang med. Men vi hadde også en idé om at det kunne være lurt med en plattformn der bedrifter og konsulenter kunne frem til hverandre, uten unødvendige mellomledd. Dette viste seg tyngre å komme i gang med. Vi jobbet alle som selvstendige konsulenter (noe vi fremdeles gjør). Det å finne tid til å å utvikle en plattform på fritiden ble nedprioritert i kamp med andre aktiviteter. Løsningen ble å fokusere på endring av vaner gjennom små steg.

### Fokuser på endring av vaner gjennom små steg
Inspirert av BJ Fogg's modell for [Behavorial Change](https://tinyhabits.com) ble vi enige om følgende:
En gang i uken skal alle bruke en halv time på å gjøre noe relatert til utvikling av plattformen. Man velger selv når i uken man gjør det.
Det som skjedde var interessant. Siden vi satte av såpass lite tid var det faktisk gjennomførbart å komme i gang. Man kan f.eks se 30 minutter mindre TV en dag i uken. En annen konsekvens av å sette av såpass lite tid (30 min er lite når en jobber med programmering), var at vi måtte prioritere knallhardt hva vi holdt på med. Ved å gjøre dette unngikk vi å lage ting som vi var usikre på om vi hadde bruk for.

Etterhvert som vi ble vant til å sette av en fast tid i uken opplevde vi etterhvert at en halvtime ble 1 time, 2 timer eller mer. Vi startet også å jobbe mer enn 1 dag i uken og i løpet av kort tid hadde vi bygd en første versjon av en tosidig plattform der kunder og konsulenter kunne finne frem til hverandre. Den første versjonen var veldig enkel og fokuserte på at kunder kunne legge inn oppdrag som konsulenter kunne søke på.

Her er en kort video av BJ Fogg beskriver hvor effektivt det er å endre vaninger gjennom små steg.

<iframe width="560" height="315" src="https://www.youtube.com/embed/AdKUJxjn-R8" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

<br/><br/>

### Hvordan komme i gang? - Det er enklere enn du tror
Har du et "pet project" som du sliter med å komme i gang med? Eller kanskje du sitter inne med en god idé men sliter med å finne tid til gjennomføring? Det er enklere å komme i gang enn du tror. Det handler i all hovedsak om å trene på å utvikle nye vaner (forutsetter at du har et problem som det er verdt å løse):

- Sett av en fast tid og en bestemt lengde å starte med. Jo oftere jo bedre, men for å komme i gang kan det være lurt å ikke gjøre endringen fr stor. F.eks 30 min min en gang i uken.
- Jobb fokusert i den avsatte tiden og fokuser på det du tror er det viktigste å løse ift idéen/prosjektet du jobber på

Når du har innarbeidet den nye vanen vil du sannsynligvis oppleve at du utvider tiden du bruker når du først setter deg ned for å jobbe, eller at du jobber hyppigere med å løse problemet.

### Eat your own dog food
Denne bloggposten ble skrevet forrige torsdag, i løpet av en halvtimes økt. Den ble ikke hundre prosent ferdig, men det ble den i dag (torsdag 28.april). Planen fremover er å bruke 30 min hver torsdag til å skrive en ny post. Så forhåpentligivs kommer det en hver uke :) 
