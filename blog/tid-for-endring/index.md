---
title: Det er tid for en endring
date: "2018-10-15T12:00:00.000Z"
author: "Ketil Jensen"
author_image: "https://www.brainbase.no/profile-images/l4A7baxXnf/profilePicture.jpg"
description: "Det er tid for en endring"
---
I innlegget "Hva koster megleren din deg?" skrev vi litt om hvor mye det egentlig koster å leie inn konsulenter gjennom konsulenthus og -meglere. I et hett marked dukker det stadig opp nye aktører som ønsker lettjente penger. Noen av aktørene driver kun med formidling av oppdrag og konsulenter. Andre er konsulentselskaper som setter opp selskaper for å formidle underleverandører på sine eksisterende avtaler. Gjerne gjennom en plattform som i prinsippet blir en forlengelse av morselskapet, for å gjøre tilgang på konsulenter større. Felles for alle disse er at de først og fremst ønsker en større del av kaken.

### Et annerledes nettverk
Modellen vår er derfor annerledes alt annet i markedet. Vi vil ikke sitte i midten som et kompliserende og fordyrende mellomledd. Selv om en konsulent finner oppdrag hos oss, foretrekker vi kontrakten skrives mellom kunde og konsulent — uten noe mellomledd. For matchmakingen tar vi kun tre prosent av timepris eller kontraktsverdien, og vi fører overskuddet vi har tilbake til nettverket.

Hvis en bedrift ikke vil forholde seg til mange kontrakter med flere små leverandører, kan vi stå som kontraktspartner. Da legger vi på tre prosent på timeprisen. Enkelt og greit. [Les mer om modellen vår her](https://www.brainbase.no/modell).
