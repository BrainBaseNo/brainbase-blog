---
title: BrainBase - Hello World
date: "2017-04-30T12:00:00.000Z"
description: "Never screw the consultant"
---

BrainBase er et nettverk som ble startet for ca 1 år siden, av selvstendige konsulenter, for selvstendige konsulenter. Da vi startet hadde vi et enkelt mål: å hjelpe uavhengige selvstendige konsulenter som oss å finne relevante og interessante prosjekter. Samtidig ønsket vi å hjelpe bedrifter å finne gode, riktige konsulenter til neste prosjekt. Vårt ønske var å bruke teknologi til å løse et problem som tidligere har blitt løst med emails og telefonsamtaler. Vi pleide å vitse med at vi kunne bli "Tinder for konsulenter" :smile:

Forrige uke lanserte vi en ny plattform for konsulenter og bedrifter som ønsker å leie inn konsulenter. Bedrifter kan registrere nye oppdrag, legge til tags som beskriver oppdraget og få en match på konsulenter som passer og som er tilgjengelige. Konsulenter kan registrere en enkel profil, inkludert tags som beskriver deres profil og kunnskap. De kan også kontakte kunder direkte hvis de finner et oppdrag som de liker.

Siden vi selv er konsulenter har vårt motto hele veien vært: "Never screw the consultant". Vi vet av erfaring at mange mellommann-selskap gjerne tar 10-20% cut av timeprisen til konsulenter for ikke å gjøre stort mer enn å finne et oppdrag. Til stor frustrasjon for mange. Vi hadde ikke lyst til å være en del av det problemet. Vi vil snakke mer om det i senere innlegg.

Vi ønsker bedrifter velkomne til å jobbe med oss neste gang de skal finne en konsulent, og vi ønsker selvstendige IT-konsulenter velkomne til bli en del av vårt nettverk. Det eneste nettverket for selvstendige konsulenter som også er bygget av selvstendige konsulenter. Det eneste nettverket som tar 0% cut av timeprisen. Velkommen til [BrainBase](https://brainbase.no).