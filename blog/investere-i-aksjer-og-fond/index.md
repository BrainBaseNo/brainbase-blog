---
title: Investere i aksjer og fond via eget AS?
date: "2021-06-09T12:00:00.000Z"
author: "BrainBase"
author_image: "https://www.brainbase.no/public/images/logo/brain-green-dark-64.png"
description: "Investere i aksjer og fond via eget AS"
---
På BrainBase sin Slack hjelper konsulenter i nettverket hverandre med forskjellige ting rundt ting som har med livet som selvstendig konsulent å gjøre. Det fører til mange interessante samtaler og diskusjoner om f.eks økonomi, investeringer, regnskap, pensjon, ideer til startups med mer. Følgende er en nylig samtale der konsulenter deler sine erfaringer om hvordan en går frem dersom man ønsker å investere noen av pengene man har tjent. 

### Problemstilling: jeg ønsker å investere i aksjer eller fond via eget AS. Hvordan går jeg frem? 

Dag:
>For AS er det svært gunstig å kjøpe akjser/fond som er hjemmehørende i EØS (se detaljer). Da slipper man som selskap skatt på fortjeneste ved salg av aksjen, samt at det kun er 0,66% skatt på utbytte. Siden skattefordelen er så stor så vil jeg anbefale å holde seg til det.

Arve:
>Så du ville anbefalt å strictly investere via AS, istedenfor som privatperson?

Dag:
>Dersom pengene er i ASet, så er det lurt å beholde dem der og invester via ASet.
Hvis du har pengene privat, så er det ikke lønnsomt å investere via ASet, for du må betale utbytteskatt for å få pengene ut igjen. Da er ASK det beste alternativet.

Arve:
>Investerer man direkte via AS-et, eller oppretter man et holdingselskap eller noe i den duren?

Dag:
>Dersom det er en reell risiko for at du kan tape vesentlig med penger (og gå konkurs) enten i det vanlige ASet eller i investerings-ASet, så bør disse skilles fra hverandre og man bør ha en holding-struktur.
Men hvis det vanlige ASet ditt har lav risiko, dvs du leier ut deg selv, og det du investerer i er aksjer/fond, så ser jeg ingen grunn til det.
Jeg gjør det direkte via ASet. Men jeg putter bare penger i indeksfond.

Arve:
>Takk for oppklaringen, det var hjelpsomt!

Dag: 
>Jeg bruker forøvrig Sbanken - mest fordi det er bedriftsnettbanken min allerede. Så vidt jeg vet har de lavere gebyrer på indeksfond enn nordnet, men ellers er vel Nordnet bedre - men jeg har ikke kjøpt enkeltaksjer eller andre morsomme ting.

Henning: 
>Nordnet har blitt dyrere på indeksfond ja, men tror det bare er en mellomfase mens vi venter på at andre meglere oppdaterer sine priser. Koster å være først ute. Du må opprette LEI kode også før fu kan investere via AS. Selv gjør jeg det direkte via driftsselskap men vurderer hele tiden å opprette holding. Men ikke verdt kostnaden med det enda

Dag: 
>Du trenger ikke LEI hvis du bare skal kjøpe fond.

HP: 
>Forskjellen mellom tradisjonelle fond og ETF (“exchange traded funds”) er grei å vite om: ved tradisjonelle fond kan det ofte ta dager før en kjøps- eller salgsordre er effektuert. ETFer er handlet på børs, og kan kjøpes/selges på minuttet. Om du er langsiktig så er det like greit å gå for tradisjonelle fond, men for spekulasjon i fond med store svinginger hvor du vil komme ut/inn raskt er ETF generelt veien å gå. Men for ETFer må kurtasje og spread betales ved kjøp/salg, noe som ofte gjør de dyrere “i drift” - i mangelen på bedre ord.

Arve: 
>@Dag har fått meg LEI-kode nå, kan jeg handle indeksfond for AS-et i Kron? Hvordan plukker jeg EØS-baserte fond?

Emil: 
>Du kan sikkert bruke kron bedrift, om det er hva du har brukt ellers.
Fondsvelger for vanlig investering skal komme "soonish": https://www.kron.no/vanlige-sporsmal/nar-kommer-fondsvelger-for-vanlig-fondssparing-ser-den-kun-for-pensjon
Alternativet ditt er nordnet eller kanskje noen av de andre investeringsappene har bedriftskonto også.

Fredrik:
>Jeg har handlet litt aksjer på Nordnet via selskapet. Kjøp er lett å regnskapsfører, og salg også, så lenge man selger hele beholdningen av gangen. Har du kjøpt i flere omganger eller selger deler av beholdningen i en aksje må du regne ut kostpris så du får regnskapsført gevinst/tap i forhold til kostprisen. Jeg har et regneark jeg har opprettet etterhvert som jeg har kjøpt og solgt, som jeg kan dele.

Vi vil dele flere samtaler fra vårt community fremover. Dersom du er en selvstendig konsulent som ønsker å være med i vårt community kan du [registrere deg som konsulent her](https://www.brainbase.no/registrer-konsulent).

